<!DOCTYPE html>
<html>
<head>
  <link rel="stylesheet" href="source.css">
  <meta charset="UTF-8">
  <meta name="viewport" content="width=device-width, initial-scale=1.0">
  <title>Lunds Shotokan Karate-Do Kase-Ryu - Karate Club in Lund</title>
</head>
<body>
  <ul id="navbar">
    <li><a href="index.html">Hem</a></li>
    <li><a class="active" href="about_us.html">Om oss</a></li>
    <li><a href="history.html">Historia</a></li>
    <li><a href="dojo_hours.html">Tider & kostnad</a></li>
    <li><a href="contact.html">Kontakt</a></li>
  </ul>
      <img class="kaseha_logo" src="websitelogocopy2.jpg" alt="Shotokan Karate-Do Kase-Ryu Logo">
      <section id="Om oss">
        <h1>Lunds Shotokan Karate-Do Kase-Ryu</h1>
        <div>
        <p>
          <br>
          <br>
          <br>
          Vi är en aktiv karateklubb med ett tiotal ungdomar & seniorer som tränar regelbundet.
          Vår klubb leds av Sensei Giannis Leonidas 5 DAN, som har tränat karate i över 45 år.
          <br>
          Vår Karate, Kase-Ha Karate-Do, kännetecknas framför allt av en målmedvetenhet och en strävan efter att uppnå centrering och avspänning i kroppen.
          Denna avspänning är oumbärlig för ett effektivt utövande av Kase-Ha Karate-Do. 
          <br>
          För att underlätta diskussionen när man talar om avspänning, 
          används nyckelbegreppen "hara" och "tanden", som betecknar en punkt under naveln men ovanför blygdbenet.
          Tanken är att man koncenterar kroppens spänning i "hara",
          medan man strävar efter en avspänning i armar och ben.
          På så sätt blir teknikerna som utförs i detta tillstånd avspända och rörliga,
          i stället för att vara stela och onödigt hårda. Sensei Kase betonade vikten av att ha en mental bild när man strävar efter avspänning;
          man ska föreställa sig att benet sjunker ner åtminstone 100 meter ner i marken för att få en tyngdkänsla i kroppen.
          <br>
          När man har uppnått ett tillstånd av mental och fysisk avspänning, 
          så får man tillgång till Kase-Ha:s "arsenal" av tekniker och kan först då utöva Karate-Do på riktigt.
          Denna "arsenal" innehåller tsuki-waza (handtekniker och slag), geri-waza (fottekniker och sparkar), uke-waza (blockeringar), nage-waza (kasttekniker), 
          dachi-waza (ställningar) och tai-sabaki (förflyttningar).
          <br>
          Dessa grupperingar av tekniker kan kombineras och tillämpas på ett stort antal sätt. Enkelt sagt kan man säga att dessa tillämpningar sker inom
          tre områden. Dessa områden kallas för Kihon, Kumite & Kata.
          <br>
          Kihon betecknar grundtekniker där endast en karate-ka utövar en kortare sekvens av tekniker "i luften". 
          Kumite betecknar sparring, dvs. "mjukt slagsmål" under kontrollerade former i övningssyfte. Kata betecknar en längre sekvens av tekniker, 
          som utövas av en karate-ka. Dessa kata är inom Kase-Ha Karate-Do 27 till antalet, och kan vara allt från enkla sekvenser till mycket avancerade.
          Värt att nämna är även "bunkai", som kan sägas vara "applikation av kata" under kontrollerade former med en eller flera deltagare.
          <br>
          Vår karate sätter också emfas på andningen i samband med tekniker ("kime") och i vissa former och tekniker förekommer även ett kraftigt utrop ("kiai").
          <br>
          För att särskilja de avancerade karate-ka från mellanliggande och nybörjare, så används ett gradsystem inom klubben. Den allra första graden är vitt bälte,
          som motsvarar 9 KYU. Därefter graderas man varje termin från vitt och uppåt (9 KYU - 1 KYU) tills man når svart bälte (1 DAN - 5 DAN).
          I vår klubb är den högsta graden man kan uppnå 5 DAN.
          <br>
          Vår klubb betonar vikten av att utöva karate som en livsstil för bättre fysiskt och psykiskt välbefinnande,
          och endast i vissa situationer av nödvärnskaraktär, för självförsvar.
          Detta är något vi försöker förmedla till den yngre generationen av karate-ka som tränar hos oss. 
          Vi tror på att behandla våra träningspartners, medmänniskor och seniorer med respekt.
          
        </p>
        </div>
      </section>
</body>
</html>
